Ігрова дія в американському футболі складається з серії коротких за тривалістю окремих сутичок, за межами яких м’яч називають «мертвим»
або не в грі. Під час сутички можуть бути розіграні.Між цим проводяться заміни гравців, які дозволяють тренеру підібрати найкращий склад
команди для кожної конкретної ситуації. Під час сутички команда повинна мати на полі 11 гравців. 
Гравцеві призначається специфічне завдання на кожен розіграш.Мета гри – набрати максимальну кількість очок, занісши м’яч у залікову зону
противника або забивши його в ворота з поля . Перемагає команда, яка набрала найбільшу кількість очок.Поле має розміри 100 ярдів
в довжину і 53 ярда в ширину. Ярд – міра довжини, яка прирівнюється до 3 футів або 91,4 см. Краї поля через кожен ярд розмічені
невеликими штрихами, які дозволяють гравцям, суддям, тренерам і вболівальникам відслідковувати переміщення м’яча.
Найбільш важливі частини поля – це додаткові 10-ярдові залікові зони (end-zone) з кожного боку. Це місце, яке приносить очки!
Команда нападу, що володіє м’ячем, заробляє очки, коли вона доставляє м’яч у залікову зону суперника.У професійному та студентському
футболі тривалість гри становить 60 хвилин. Ігровий час розділено на чотири чверті по 15 хвилин кожна. 
У шкільному футболі тривалість чверті становить 12 хвилин. Годинники зупиняються часто, тому загальна тривалість гри професіоналів 
може перевищувати три години. Час зупиняється після неспійманого пасу і будь-якого розіграшу, який завершився за межами поля. 
Кожна команда має по три таймаути в кожній половині гри, які використовує на свій розсуд.Гра починається початковим ударом. Перед грою
капітани команд беруть участь у жеребкуванні. Переможець жереба може вибрати: початковий удар , повернення початкового удару – команда 
суперників виконує початковий удар, вибір половини поля для захисту. Зазвичай переможець жеребкування вибирає повернення початкового 
удару, тому що він отримує право першого нападу. Інша команда може вибрати варіанти, що залишилися. В аматорському футболі переможець 
жеребкування може відкласти свій вибір на другу половину гри, тим самим, надавши супернику право вибору в першій половині. 
Зазвичай такий вибір роблять, якщо капітан хоче почати другу половину гри з нападу.Якщо гра закінчується з рівним рахунком після 
четвертої чверті, грається овертайм. В NFL овертайм триває 15 хвилин і закінчується, як тільки одна з команд доб’ється переможного 
результату. Перед початком овертайму кидають жереб. Команда, яка перемогла може вибрати повернення початкового удару або половину поля, 
на якій буде захищатися. Під час регулярного сезону в NFL грається один овертайм. Якщо жодна з команд не досягне перемоги, 
гра закінчується «в нічию». Під час плей-офф грається стільки овертаймів, скільки необхідно для визначення переможця.